<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>diari on ClozeOne</title>
    <link>https://clozeone.github.io/tags/diari/</link>
    <description>Recent content in diari on ClozeOne</description>
    <generator>Hugo -- gohugo.io</generator>
    <language>en</language>
    <lastBuildDate>Tue, 28 Nov 2023 21:57:18 +0100</lastBuildDate><atom:link href="https://clozeone.github.io/tags/diari/index.xml" rel="self" type="application/rss+xml" />
    <item>
      <title>So, how much do you know about China?</title>
      <link>https://clozeone.github.io/posts/so-how-much-do-you-know-about-china/</link>
      <pubDate>Tue, 28 Nov 2023 21:57:18 +0100</pubDate>
      
      <guid>https://clozeone.github.io/posts/so-how-much-do-you-know-about-china/</guid>
      <description>Essencialment, sóc un professor d&amp;rsquo;anglès. Més essencialment, però, sóc un professor. Això és el que devien pensar quan, a l&amp;rsquo;escola on treballo, em van encarregar ensenyar geografia en anglès aquest any - i els vinents, segons sembla. Em van donar un llibre com a punt de partida, Prisoners of Geography, d&amp;rsquo;en Tim Marshall. És una visió molt generalista de la geopolítica, però és una visió de la geopolítica, i és per tant més del que la pràctica totalitat dels meus alumnes tenen.</description>
      <content>&lt;p&gt;&lt;img src=&#34;https://clozeone.github.io/images/worldmap.jpg&#34; alt=&#34;mapa del món, en un to similar al de la pàgina&#34;&gt;&lt;/p&gt;
&lt;p&gt;Essencialment, sóc un professor d&amp;rsquo;anglès. Més essencialment, però, sóc un professor. Això és el que devien pensar quan, a l&amp;rsquo;escola on treballo, em van encarregar ensenyar geografia en anglès aquest any - i els vinents, segons sembla. Em van donar un llibre com a punt de partida, &lt;em&gt;Prisoners of Geography&lt;/em&gt;, d&amp;rsquo;en Tim Marshall. És una visió molt generalista de la geopolítica, però és una visió de la geopolítica, i és per tant més del que la pràctica totalitat dels meus alumnes tenen. Hi ha algun noi - majorment són els nois, encara que no entenc ben bé per què - que s&amp;rsquo;ha interessat per la geografia. Els encanta memoritzar capitals, banderes, països. Les notícies els fan més mandra, però n&amp;rsquo;hi ha que intenten tenir una mica d&amp;rsquo;idea perquè s&amp;rsquo;estan formant una visió del món. L&amp;rsquo;ideologia els arriba abans que les dades, a la majoria, però no és cap sorpresa, tampoc: sentim, i després pensem com justifiquem aquests sentiments. A mi les idees em van arribar tard, però no he estat mai gaire llest.&lt;/p&gt;
&lt;p&gt;De l&amp;rsquo;experiència que tinc, encara molt breu, n&amp;rsquo;extrec que fa falta activar el seu coneixement previ, i després anar duent a terme el procés d&amp;rsquo;abocar informació i després fer-los organitzar-la, repetidament, fins que s&amp;rsquo;han quedat amb els punts essencials. Com a mínim els meus alumnes saben que &lt;em&gt;Russia is big&lt;/em&gt;. Estic intentant trobar la mida: quanta informació he de donar abans de fer-los-la (?) estudiar, organitzar, i retornar. El que si que he après ja és que donar-los les respostes és una mala idea, perquè són les meves respostes, no les seves. Se&amp;rsquo;ls ha de donar les preguntes i els mitjans per trobar les respostes. I, aquesta vegada, provaré de fer-los també trobar les preguntes a ells, perque saber &lt;em&gt;què em poden demanar, d&amp;rsquo;això&lt;/em&gt; és importantíssim.&lt;/p&gt;
&lt;p&gt;Estic molt centrat en la millora del procés, però em preocupa estar deixant de banda un altre tema important: quina és la meva intenció, en el fons? Per suposat, vull que els meus alumnes tinguin una idea general dels &lt;strong&gt;fets&lt;/strong&gt; de la geopolítica, però també voldria que n&amp;rsquo;entenguessin els &lt;strong&gt;processos i causes&lt;/strong&gt;. Vull que entenguin com de gran és el món, però també com funciona. En la mesura que pugui, és clar. Jo tampoc és que en tingui gaire idea.&lt;/p&gt;
</content>
    </item>
    
  </channel>
</rss>
