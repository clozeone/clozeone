<!DOCTYPE html>
<html lang="en">
<head>
  
    <title>Avaluacions :: ClozeOne</title>
  
  <meta http-equiv="content-type" content="text/html; charset=utf-8">
<meta name="viewport" content="width=device-width, initial-scale=1.0">
<meta name="description" content="Sóc a una junta d&amp;rsquo;avaluació. S&amp;rsquo;ha de parlar del problema de les notes.
ESO L&amp;rsquo;Educació Secundària Obligatòria neix d&amp;rsquo;un problema: establerts els 16 anys com l&amp;rsquo;edat mínima per començar a treballar, l&amp;rsquo;anterior sistema d&amp;rsquo;Educació General Bàsica, que arribava fins els 13 anys, deixava els alumnes que no seguien estudiant cap de les opcions post obligatòries en un impasse que els podia dur a coses terribles, com les drogues o ser aficionats de l&amp;rsquo;Espanyol." />
<meta name="keywords" content=", " />

  <meta name="robots" content="noodp" />

<link rel="canonical" href="https://clozeone.github.io/posts/avaluacions/" />






  
  
  
  
  
  <link rel="stylesheet" href="https://clozeone.github.io/styles.css">







  <link rel="shortcut icon" href="https://clozeone.github.io/img/theme-colors/orange.png">
  <link rel="apple-touch-icon" href="https://clozeone.github.io/img/theme-colors/orange.png">



<meta name="twitter:card" content="summary" />

  
    <meta name="twitter:site" content="" />
  
    <meta name="twitter:creator" content="" />



<meta property="og:locale" content="en" />
<meta property="og:type" content="article" />
<meta property="og:title" content="Avaluacions">
<meta property="og:description" content="Sóc a una junta d&amp;rsquo;avaluació. S&amp;rsquo;ha de parlar del problema de les notes.
ESO L&amp;rsquo;Educació Secundària Obligatòria neix d&amp;rsquo;un problema: establerts els 16 anys com l&amp;rsquo;edat mínima per començar a treballar, l&amp;rsquo;anterior sistema d&amp;rsquo;Educació General Bàsica, que arribava fins els 13 anys, deixava els alumnes que no seguien estudiant cap de les opcions post obligatòries en un impasse que els podia dur a coses terribles, com les drogues o ser aficionats de l&amp;rsquo;Espanyol." />
<meta property="og:url" content="https://clozeone.github.io/posts/avaluacions/" />
<meta property="og:site_name" content="ClozeOne" />

  
  
  <meta property="og:image" content="https://clozeone.github.io/">

<meta property="og:image:width" content="1200">
<meta property="og:image:height" content="627">


  <meta property="article:published_time" content="2023-12-14 18:43:17 &#43;0100 CET" />












</head>
<body class="orange">


<div class="container center headings--one-size">

  <header class="header">
  <div class="header__inner">
    <div class="header__logo">
      <a href="/">
  <div class="logo">
    ClozeOne
  </div>
</a>

    </div>
    
    
  </div>
  
</header>


  <div class="content">
    
<article class="post">
  <h1 class="post-title">
    <a href="https://clozeone.github.io/posts/avaluacions/">Avaluacions</a>
  </h1>
  <div class="post-meta"><time class="post-date">2023-12-14</time><span class="post-author">Sergi Sobrino</span><span class="post-reading-time">7 min read (1309 words)</span></div>

  
    <span class="post-tags">
      
      #<a href="https://clozeone.github.io/tags/ensenyar/">ensenyar</a>&nbsp;
      
      #<a href="https://clozeone.github.io/tags/eso/">ESO</a>&nbsp;
      
    </span>
  
  


  

  <div class="post-content"><div>
        <p>Sóc a una junta d&rsquo;avaluació. S&rsquo;ha de parlar del problema de les notes.</p>
<h1 id="eso">ESO<a href="#eso" class="hanchor" ariaLabel="Anchor">&#8983;</a> </h1>
<p>L&rsquo;Educació Secundària Obligatòria neix d&rsquo;un problema: establerts els 16 anys com l&rsquo;edat mínima per començar a treballar, l&rsquo;anterior sistema d&rsquo;Educació General Bàsica, que arribava fins els 13 anys, deixava els alumnes que no seguien estudiant cap de les opcions post obligatòries en un <em>impasse</em> que els podia dur a coses terribles, com les drogues o ser aficionats de l&rsquo;Espanyol. Així, es retallà la primària, que arribarà fins els 11 anys, i es creà una nova etapa dels 12 als 15 anys.</p>
<p>El primer escull que hem de salvar a l&rsquo;ESO és el de tractar amb alumnes que ja han crescut i comencen a prendre algunes decisions pròpies, siguin o no encertades. Si a la primària tots els nens fan aproximadament el que els diuen els pares i els professors, començada la pubertat l&rsquo;esperit de rebel·lió dels adolescents fa que siguin els seus propis companys la major influència - junt amb factors externs, com (calfreds) streamers de videojocs. És, de fet, bo i necessari que els joves comencin a prendre control de la seva vida, però en ocasions ho fan amb idees poc encertades al cap.</p>
<p>Tercer d&rsquo;ESO és un curs clau: hi ha un percentatge relativament gran d&rsquo;alumnes que suspenen unes quantes assignatures. Als 14 anys ens trobem, a més, amb absentisme o semiabsentisme escolar, junt amb absentisme <em>de facto</em>, és a dir, nens que venen a mirar l&rsquo;infinit i passar l&rsquo;estona perque l&rsquo;escola no va amb ells. Per què han decidit que l&rsquo;escola no va amb ells és un tema complicat.</p>
<p>En ocasions, són fruit d&rsquo;un entorn on ningú ha valorat el coneixement o, més encara, s&rsquo;ha vist el coneixement com una manera de distingir-se del grup: ningú vol ser el setciències del grup en un grup on els setciències són uns perdedors. Té un sentit: l&rsquo;èxit acadèmic ve de l&rsquo;acceptació d&rsquo;unes normes imposades, i rebel·lar-se contra les normes és un signe de maduresa durant l&rsquo;adolescència. En altres ocasions, hi ha nens que assumeixen molt aviat que no serveixen per estudiar, i deixen de provar-ho perque no és per ells. Això passa molt en l&rsquo;anglès: em trobo alumnes que em diuen &ldquo;és que jo no sé anglès, és igual&rdquo; ja a primer d&rsquo;ESO i que no són capaços d&rsquo;entendre que no saber anglès no és una característica essencial a ells mateixos, sino una cosa que es pot resoldre. Això passa molt en les assignatures instrumentals, com els idiomes, plàstica, música, o en certa manera educació física. També hi ha pares que no volen que els seus fills siguin més llestos que ells. En alguns altres casos, són nens que acaben d&rsquo;aprendre que poden dir que no i que és molt difícil que ningú els faci fer res. Per suposat, hi ha conseqüències dels seus actes, però no les entenen ni les poden entendre. Quan dic que als adolescents se&rsquo;ls està formant el cervell, ho dic literalment: el còrtex prefrontal, la secció del cervell que s&rsquo;encarrega de decisions en que hem d&rsquo;optar per coses que ens venen menys de gust _<em>ara</em> per un bé major <em>més endavant</em>, no s&rsquo;acaba de formar fins a mitjans la vintena. En resum: que hi ha nens que amb 14 decideixen que passen dels estudis i s&rsquo;hi pot fer molt poc, a menys que hi hagi tot un entorn que els animi a seguir, entorn que no existeix per un gran número de joves. I encara els queden dos anys d&rsquo;escola, als 14.</p>
<p>Això ha dut durant molt temps al fracàs escolar: nens que no acaben els estudis obligatoris i que marxen al mercat laboral, on els explotaran perquè no tenen res a oferir i ni tan sols saben llegir els contractes o entenen, en general, res de res. Ara, però, la prioritat és evitar el fracàs escolar a tota costa: aconseguir que els adolescents siguin a l&rsquo;escola fins els 16.</p>
<h1 id="definicions">Definicions<a href="#definicions" class="hanchor" ariaLabel="Anchor">&#8983;</a> </h1>
<p>Una manera popular i trista de resoldre els problemes és cenyir-se a les definicions. En el cas de l&rsquo;ESO, el que hem fet - com a societat, vull dir - és el que, des de fa unes dècades, s&rsquo;ha convertit en el mètode estàndard: quantificar, i després fer que els números millorin. És una manera científica de fer que, a més, permet ensenyar gràfics amb fletxes que progressen de manera ascendent, objectiu últim de qualsevol gestor.</p>
<p><img src="/images/stonks.png" alt="stonks"></p>
<p>Si som estrictes amb les definicions i els números, l&rsquo;educació no deixa de millorar. Tenim menys fracàs escolar perque és estrany que un alumne no arribi fins els 16 anys a l&rsquo;escola. El procediment seguit, però, ha estat rebaixar el nivell d&rsquo;exigència progressivament i canviar la definició mateixa de l&rsquo;ESO: ja no és un nivell acadèmic que hem d&rsquo;assolir, sino un període de temps a exhaurir. La paraula clau és &ldquo;acompanyament&rdquo;. El que passa és que hi ha altres números que contradiuen això: les proves PISA. No vull dir, ni molt menys, que les proves PISA siguin un bon mètode per avaluar la competència dels alumnes, però són examens en que hem de mostrar un cert coneixement que es passen a una etapa en que hem deixat d&rsquo;exigir res, perque no va d&rsquo;això, l&rsquo;ESO.</p>
<p>Deia al principi que era a una junta d&rsquo;avaluació. Ara ja no hi sóc, però la junta em va servir per veure que molts professors tenim la mateixa sensació: volem exigir més coneixements i més compliment de la feina, però ens trobem cada trimestre acceptant un treball a última hora per posar un quatre coma cinc que és un cinc que és un aprovat i pobre noi, que s&rsquo;ha esforçat. Part del motiu és intern: volem evitar que els alumnes caiguin en el desànim i deixin de provar d&rsquo;aprendre. Volem mantenir-los a l&rsquo;escola i que potser en algun moment trobin l&rsquo;inspiració, els ànims, l&rsquo;il·luminació. El que passa és que no els donem l&rsquo;oportunitat de trobar el valor de fer les coses bé i quan toca i no aprofitem l&rsquo;oportunitat que aprenguin coses per motivació extrínseca que, una vegada les sàpiguen, podran arribar a entendre que tenen un sentit intrínsec. Quan saps coses, entens que saber coses és bo. Abans de saber-les, no ho entens. Part del motiu pel que acabem acceptant un treball a última hora és extern, però: les institucions pressionen per a que els nens vagin passant de curs i no engreixin les xifres del fracàs escolar. Institucions públiques i privades, val a dir. Les escoles concertades cauen en el mateix, per raons similars.</p>
<h1 id="in-conclusion">In conclusion<a href="#in-conclusion" class="hanchor" ariaLabel="Anchor">&#8983;</a> </h1>
<p>L&rsquo;administració Thatcher va implementar una sèrie de paràmetres i indicadors a la sanitat pública britànica per assegurar-se de manera quantificable que els treballadors eren eficients i es feia tota la feina possible. El resultat va ser que, en comptes de centrar-se en la feina, els treballadors de la sanitat pública només podien pensar en els indicadors, que es van convertir en l&rsquo;objectiu últim. Això ha passat moltes vegades des d&rsquo;aleshores i s&rsquo;ha convertit en un problema. Fins i tot s&rsquo;ha batejat amb un nom propi:</p>
<blockquote>
<p>Goodhart&rsquo;s Law states that when a measure becomes a target, it ceases to be a good measure. In other words, once a specific metric is identified as an indicator of success and becomes the focus of efforts, it can lose its effectiveness as a means of accurately measuring what it was originally intended to assess.</p>
</blockquote>
<p>Aquest és part del problema. Els paràmetres que hem establert han acabat engolint tot altre criteri. Hi ha altres problemes, per suposat: una desconnexió salvatge entre els legisladors i la realitat de les escoles, per exemple, que porta a bajanades com dir que el treball per projectes és una bona idea. O altres coses molt més elementals, com la ràtio profesors / alumnes o el fet que els alumnes tenen el cervell bastant literalment corcat pels dispositius que fan servir a diari. Però ja en parlarem un altre dia, d&rsquo;això.</p>

      </div></div>

  
    
<div class="pagination">
    <div class="pagination__title">
        <span class="pagination__title-h">Read other posts</span>
        <hr />
    </div>
    <div class="pagination__buttons">
        
        <span class="button previous">
            <a href="https://clozeone.github.io/posts/asaservice/">
                <span class="button__icon">←</span>
                <span class="button__text">Asaservice</span>
            </a>
        </span>
        
        
        <span class="button next">
            <a href="https://clozeone.github.io/posts/la-deuda/">
                <span class="button__text">La Deuda</span>
                <span class="button__icon">→</span>
            </a>
        </span>
        
    </div>
</div>

  

  
    

  
</article>

  </div>

  
    <footer class="footer">
  <div class="footer__inner">
    
      <div class="copyright">
        <span>© 2024 Powered by <a href="https://gohugo.io">Hugo</a></span>
    
      <span>:: <a href="https://github.com/panr/hugo-theme-terminal" target="_blank">Theme</a> made by <a href="https://github.com/panr" target="_blank">panr</a></span>
      </div>
  </div>
</footer>






<script type="text/javascript" src="/bundle.min.js"></script>





  
</div>

</body>
</html>
