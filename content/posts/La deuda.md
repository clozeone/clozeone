+++
title = "La Deuda"
date = "2023-11-30T11:13:29+01:00"
author = "Sergi Sobrino"
authorTwitter = "" #do not include @
cover = ""
tags = ["Argentina", "Geopolitica"]
keywords = ["", ""]
description = ""
showFullContent = false
readingTime = false
hideComments = false
color = "" #color from the theme settings
+++

![imatge d'unes muntanyes amb un filtre taronja](/images/argentina.jpeg)

M'agradaria parlar de moltes coses a la meva assignatura de socials, però no tinc gaire temps i costa moltíssim arrossegar els alumnes, perque estan en una edat complicada i el cervell se'ls està formant encara. Argentina, per tant, no entrarà ni de lluny a l'assignatura.

Argentina no és una gran potència econòmica ni militar. No és un punt central de la geopolítica global. La llàstima és que podria haver-ho estat. És un exemple de país amb molts recursos i molt potencial que es queda a mitges perquè no sap desenvolupar la seva pròpia indústria - o no li permeten. 

# Enveja
Argentina es va independitzar de l'imperi espanyol l'any 1816, cosa que em fa *bastanta enveja*. Menys d'una dècada després, ja s'havia endeutat amb el Barings Bank britànic per la xifra d'un milió de lliures, quantitat que ara equivaldria a 110000 milions de lliures. Això passa amb molts nous països, que han de construïr infraestructures necessàries.

El préstec era d'un milió de lliures, però Argentina només va rebre 570000 lliures. La resta es va esvaïr en comissions i despeses. La delegació de negociadors argentins i britànics van oferir al banc l'estat de Buenos Aires en la seva totalitat com a garantia pels préstecs. A més, dels diners que l'Argentina va rebre, només un 20% va ser en or: la resta va ser en bitllets, i era per tant depenent del propi imperi britànic. 

El crèdit es va demanar per a la millora i ampliació del port de Buenos Aires. En comptes d'això, els diners es van fondre ràpidament en una guerra contra Brasil que comptava amb el suport militar dels britànics, que van bloquejar el port de Buenos Aires durant tres anys. L'any 1827 l'Argentina va ser incapaç de pagar el préstec i el Barings Bank es va quedar amb dues fragates que s'estaven construïnt a Anglaterra, pagades per Argentina. Això va contribuïr a debilitar l'exèrcit argentí, i a que el Regne Unit no tingués cap problema per ocupar les illes Malvines.

L'Argentina va ser incapaç de pagar aquest deute dues vegades més durant el segle XIX. Va acabar de pagar-lo el 1904. En resum, un préstec malgastat que va condicionar la política argentina durant tot el segle XIX, que va trigar 80 anys en tornar-se, i que va costar vuit vegades el demanat originalment. 

 ~~Per sort, Argentina no va repetir aquesta dinàmica mai més i va construïr una economia sòlida basada en la producció de bens d'alt valor afegit, sense haver-se d'endeutar en monedes estrangeres. Menys mal.~~ 

# Sike

A classe estem explicant com la Xina va arribar a ser una potència econòmica. L'essència de la qüestió és que fa falta produir bens que tinguin un valor afegit: vendre matèries primeres pot tenir un valor, sobre tot si no tothom hi té accés, a aquestes matèries, però el valor sempre serà menor al de les mateixes matèries després de processar. I si el procés és complicat, el valor encara serà més alt. Per això un estat sense matèries primeres com, per exemple, Japó pot esdevenir ric: saben com afegir valor a les matèries que compren d'altres països. El que exporten costa més que el que importen, i per tant acumulen diners.

Per poder arribar a produïr bens de valor, però, fa falta tenir una infraestructura i uns coneixements - a més de tenir prou treballadors capaços de fer la feina requerida. Energia, transport, educació, sanitat - tot és part de la bastida que cal erigir per a que puguin dur-se a terme activitats d'alt valor afegit. Hi ha una qüestió important, però: els estats que ja tenen aquesta capacitat productiva no tenen cap interès en tenir nous competidors, i prefereixen que els altres estats siguin mà d'obra econòmica, un lloc d'on extreure matèries primeres pel millor preu, i un mercat pels bens que produeixen. Els EUA, en primer lloc, i la resta dels estats d'occident prefereixen una Argentina subjugada i empobrida que els permeti fer-la servir. 

# Neocolonialisme

El neocolonialisme és la continuació de l'extracció de recursos i la subjugació de països del colonialisme per altres mitjans. N'és, en certa manera, un refinament: segueix sent violent i segueix tenint conseqüències terribles pels estats que en són víctimes, però exigeix menys infraestructura i menys despesa pels estats colonialistes. L'Argentina n'és un exemple clar. 

Els EUA han intervingut en la política Argentina a través del recolzament a cops d'estat, a través dels mitjans de comunicació, i a través de batalles judicials. L'eina més constant, però, ha estat el condicionament de l'estat argentí a través del deute, ja sigui amb els propis EUA o del Fons Monetari internacional. Han fet servir l'endeutament i la complicitat de certs elements dins del govern argentí per poder canviar la direcció del pais i fer que, en comptes de desenvolupar-se industrialment, privatitzés i vengués infraestructures i empreses. 

On la Xina ha aconseguit desenvolupar-se, Argentina ha caigut a la òrbita dels EUA, que vol una Argentina de mà d'obra barata, agrària i minera, d'on treure matèries primeres i on vendre productes i serveis. En Javier Milei vol insistir en aquesta direcció, situant-se encara més alineat amb els Estats Units fins el punt de fer servir el dòlar com a moneda a Argentina - cosa que faria dependre el país de la política econòmica dels EUA. És possible que no pugui ni tan sols fer-ho (l'Argentina no té ni de lluny les reserves de dòlars per fer això i és complicat que arribi a tenir-los) i, de moment, ha incomplert promesa rere promesa. 

# 阿根廷

És una tragèdia pels argentins, que pateixen moltíssim aquestes decisions econòmiques i veuen el seu país esquarterat. El que nosaltres podem aprendre és que, en la geopolítica i en el comerç internacional, els països necessiten desenvolupar les seves infraestructures i la seva indústria (i, en ocasions, el seu exèrcit) per no ser víctimes de tractes injustos. Tot i això, de vegades es troben amb traïdors a la seva societat que estàn disposats a sabotejar el seu païs per fer-se rics. 



